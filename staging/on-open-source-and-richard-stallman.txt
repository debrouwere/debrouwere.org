keuze van licensie (BSD of GPL) naargelang welk doel je voor ogen hebt en naargelang het soort software, en open-source ook eerder als een strategie bij software-ontwikkeling dan een diep-filosofische attitude. Ik vind dat een goede evolutie, tov. de Stallman-aanpak die eigenlijk slecht beargumenteerd is (er is geen enkele reden waarom software vrij "moet" zijn, ethisch gezien).

Het klopt wat Zed Shaw zegt: bepaalde dingen die men vroeger open-source gemaakt zou hebben, worden nu cloud services. Men probeert geld te verdienen omdat dat nu zo gemakkelijk is geworden, met allerlei payment services, en cloud computing die server resources enorm goedkoop hebben gemaakt. Dus mensen kiezen misschien nog net iets bewuster voor open-source, niet omdat ze vrezen dat ze hun code toch niet kunnen beschermen, omdat ze geen zin hebben om een gigantische corporatie op te richten of omdat het moeilijk is om andere mensen op de hoogte te brengen van hun werk.

Dat betekent ook dat Dries Buytaert zijn evaluatie niet echt klopt: ja, er zijn meer mensen die high-level stuff programmeren, omdat er gewoon steeds meer programmeurs zijn tout court, maar de populairste open-source projecten van de laatste jaren zijn allemaal redelijk low-level stuff: web frameworks, nieuwe talen (coffeescript), package managers (commonjs-geïnspireerd), deployment-automatisering (capistrano, chef), testing frameworks, message queues, nosql-databases... omdat mensen inzien dat dat het soort software is waarbij breed gebruik, veel ogen en veel developers steek houden, en dat dàt nu niet bepaald het soort software is waar je als bedrijf echt je competitief voordeel uithaalt of uit wil halen. Dus je ziet inderdaad steeds meer mensen werken aan themes of WordPress plugins, maar net zo goed aan plumbing. Cf. ook Rafe Colburn: programmeurs hebben het heft zelf in handen genomen, met de devops movement en met alle enthousiasme rond deployment, code versioning, ontwikkelingsworkflows enz.