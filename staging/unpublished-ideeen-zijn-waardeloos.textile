---
layout: post
language: en
categories:
    
tags:
    - nl
    - context
    - syndication
    - collaborations
    - media criticism
title: Ideeën zijn waardeloos
summary:
    
---

"Het medialandschap binnen 10 jaar, goh, dat zal er zo ongeveer hetzelfde uitzien als nu" zei Peter Vandermeersch droogjes. De toekomst van de journalistiek, "had men hem gevraagd":http://www.apache.be/2010/06/tien-valkuilen-voor-de-journalistiek-volgens-peter-vandermeersch/ .

"Alles zit eigenlijk wel ok." Het studentenblad. Ik had een paar dagen voorheen aan onze chefs cultuur en wetenschap gevraagd om hun rubrieken eens volledig overhoop te gooien. Doe er iets nieuws mee, experimenteer. Niet dus.

Iedereen heeft ideeën. We hechten ons vaak te veel aan die ideeën, denken dat ze ons de volgende Bill Gates zullen maken. _Wat een briljante vondst heb ik hier._ Sjonge!

In de software-industrie is het ondertussen een mantra geworden: ideeën zijn waardeloos, 't is wat je er mee doet. Alles draait om hoe je dat geniale idee omzet in een prachtig product.

Dat klopt, maar dat klopt niet volledig.

Geheid waar: je hoeft geen grote ondernemer te zijn om op bevel vijf leuke ideeën voor een zaak te bedenken; je moet geen visionair zijn om ergens een gat in de markt te zien. Maar de creativiteit die nodig is bij het dagdagelijks runnen van een bedrijf, bij het organiseren van een project of evenement, als je de koers moet bijsturen van een bedrijf dat een tumultueuze periode moet overleven... die creativiteit is weinigen gegeven.

Geconfronteerd met een uitdaging blijven mensen wat ongelukkig ter plaatse trappelen. Kijken naar wat ze anderen zien doen. Hopen dat de problemen zichzelf oplossen. De media binnen tien jaar? "Zo ongeveer hetzelfde als nu."

Er zijn niet genoeg doeners op de wereld. Niet genoeg leiders. Mensen die een situatie in een oogopslag kunnen evalueren, en niet stoppen met nadenken tot ze een oplossing hebben. Niet genoeg mensen die dromen én handelen. Te weinig, niet te veel. Niet waardeloos.

Vandermeersch vertelde nog wat over redactievergaderingen op De Standaard, hoe ze omgaan met lastige keuzes. "We discussiëren daar over, we maken daar ruzie over, we zijn daar elke dag mee bezig." Dat is nu net het probleem! Veel gezeik, weinig _fixers_ die de mouwen opstropen en aan het werk gaan, weinig _denkers_ die een visie hebben "over waar we binnen vijf jaar horen te staan":http://www.yelvington.com/content/ten-good-enough-predictions-about-tech-media-and-news . Het Vlaamse medialandschap.