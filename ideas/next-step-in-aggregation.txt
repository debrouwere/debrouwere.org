(misschien als vervolg op "Curation is boring"?)

http://www.niemanlab.org/2010/06/aggregators-curators-and-indexers-theres-a-difference-and-it-matters/
http://www.rohitbhargava.com/2011/03/the-5-models-of-content-curation.html

The next step in aggregation
----------------------------

* aggregation = ethos of syndication = pre-web
* why nobody much cares about aggregation anymore (paar uitzonderingen zoals planets daargelaten, en zelfs dan)
* curation
* treating external content as your own (searchable, taggable, …)
* ?

http://digitaljournalist.org/issue0908/aggregators-to-be-or-not-to-be.html
http://www.niemanlab.org/2010/05/mediagazer-from-zero-to-big-traffic-driver-in-just-two-short-months/

Denk ook viewsflow!

LINK JOURNALISM
===============

Wat onze aspiraties ook mogen zijn, het is eenvoudigweg niet mogelijk om allesomvattend te zijn, zelfs niet met 10 full-timers. Anderzijds moet het wel de bedoeling zijn om een nieuwswebsite te worden die het eerste is dat mensen elke morgen openen, samen met de eerste tas koffie en het checken van hun mail. Dat vraagt om een reader's digest, of 'link journalism' zo je wil.

Link journalism moet een mengelmoes kunnen zijn van links met een korte omschrijving (zoals 'Goed gelezen') en een beknopte eigen samenvatting van één of meerdere artikels (meer zoals Welingelichte Kringen).

We mogen die taak niet onderschatten. The Daily Dish, (http://andrewsullivan.theatlantic.com/) een blog van The Atlantic, brengt elke dag 30 à 50 linkberichten, voornamelijk over Amerikaanse politiek, maar soms ook breder. Soms met niet meer dan een zinnetje uitleg, soms een hele analyse. Andrew Sullivan werkt daarvoor samen met meerdere 'underbloggers' die fulltime voor hem op zoek gaan naar goede bronnen.

Eén van zijn assistenten werd onlangs geïnterviewd en liet weten dat hij 1.086 blogs in de gaten houdt en de laatste dertig dagen door 16.070 blogposts, nieuwsberichten en reportages geskimd had, net als meer dan 400 mails van lezers elke dag.

Om een idee te krijgen hoe zo'n link blogging werkt op grote schaal, lees zeker eens http://www.ordinary-gentlemen.com/2009/12/it-takes-a-village-an-interview-with-patrick-appel/ … en besef dan dat onze opdracht eigenlijk nog eens vijf keer zo groot is.

Welingelichte Kringen is goed, maar is opgesteld volgens het oude Reader's Digest model: je haalt je onderwerpen uit de grote kranten, en je maakt daar een selectie uit plus wat duiding. De Werktitel moet ambitieuzer zijn. We moeten vinden wat belangrijk is, ook al staat het op de meest obscure blog of ook al heeft niemand er al van gehoord. Wij vinden de verborgen juweeltjes, dus wij bepalen waar mensen over spreken op twitter en facebook, in plaats van te kijken welke 'buzz' gaande is en die dan pas (veel te laat!) in onze berichtgeving te verwerken. En we brengen die berichtgeving op onze eigen manier, met een eigen stijl, niet zomaar als droge samenvatting.

Als we blijven steken bij onze eigen berichtgeving, hoe goed die ook moge zijn, kan het kenniscentrum-idee nooit volledig tot bloei komen. Een zeer uitgebreide en doorgedreven link journalism draagt rechtstreeks bij tot de rol die we willen spelen als kenniscentrum. Om een 'centrum' te zijn moeten we onszelf profileren als curator van het web. Wie iets wil weten over een organisatie, een persoon of een gebeurtenis die komt bij ons langs. Niet alleen omdat we een interessant dossier hebben over het onderwerp, of een goede biografie van een persoon, maar ook omdat we de vlotste toegangsweg zijn tot al het andere nieuws en alle andere informatie die verder te vinden is op het web.

werkproces
----------

Er zullen een aantal technische ingrepen nodig zijn die het mogelijk maken om héél veel informatie héél snel te kunnen doorbladeren maar de voornaamste kwestie is dat we hier voldoende tijd in zullen moeten investeren.

Onze value proposition is niet dat wij de krant lezen voor jou, maar dat wij de grootste bagger doorzoeken en daaruit het beste aan de lezer voorleggen. Dat kan van destandaard.be komen maar evengoed van een persoonlijke blog waar misschien één keer per jaar iets lezenswaardigs op verschijnt. Net dàt is interessant voor mensen, want zo'n gigantische stroom aan informatie verwerken kunnen ze zelf niet.

Idealiter hebben we daarvoor een fulltimer en daar bovenop nog één à drie personen die in de voormiddag de gigantische berg nieuws, blogs en reportages verwerken om zo in te spelen op de grote bezoekersaantallen 's ochtends en rond het middaguur. Het is waarschijnlijk ook een leuke job voor een stagiair — je schrijft iets over bestaande artikels en blogs, maar je hebt wel een stuk meer vrijheid dan bij het verwerken van een persbericht, en je komt in aanraking met een ongelooflijke verscheidenheid aan nieuws en meningen.

Het ideaalbeeld brengt dus een aanzienlijk kostenplaatje met zich mee. Volgens mij is dat te verdedigen doordat het niet alleen directe return biedt (bezoekers die willen weten wat er vandaag zoal gebeurd is) maar ook sterk bijdraagt tot het kenniscentrum. Dat gezegd zijnde, link journalism is heel schaalbaar — we kunnen beginnen met een parttimer en kijken waar we uitkomen.