Waarom kwaliteitspers niet verkoopt
-----------------------------------

Niemand vertrouwt nog de pers. (cf. het één of ander onderzoek, vertrouwensbarometer oid.) Tegelijk zijn het de roddelbladen die het snelst over de toonbank gaan, en de kwaliteitspers die lezers verliest. Dezelfde kwaliteitspers die eigenlijk nooit echt zòveel lezers had. Zijn er dan zoveel domme mensen die niet weten wat goed voor hen is? Ik denk het niet.

(A) Roddelpers is nu eenmaal een soort van grootste gemene deler. Als je eerlijk bent voor jezelf, hoe intelligent je jezelf ook mag vinden: tuurlijk zit je af en toe eens op hln.be, tuurlijk neem je bij de kapper al eens de Story ten hand, tuurlijk klik je door op het laatste _raar maar waar_ verhaal op De Standaard.

... maar ook ...

(B) Bij gebrek aan de context om moeilijke verhalen te kunnen begrijpen (op speciale dossiers na, maar context moet alomtegenwoordig zijn!), is het natuurlijk dat we graviteren naar meer hapklare brokken. Het zijn niet de mensen die te dom zijn, maar de kranten die te incompetent zijn om moeilijke, langlopende kwesties op een bevattelijke manier uit te leggen op een manier die resoneert bij meerdere publieken. (Mind you, ik ben niet de eerste die dit punt maakt, al vind ik niet meteen meer terug waar.) Ze nemen de tools van hun collega's uit de populaire pers te weinig ter hande, cf. het WWTDD-effect.