Ideetjes die misschien niet passen in een blogpost en misschien niet in een journalistiek artikel, maar toch, leuk om te verkennen en misschien iets mee te doen als pop science: 

* onze passieve consumptie van kunst (nu tov. vroeger; Dewey en Scitovsky)
* Leentjebuur: hoe iedereen aan de haal ging met het werk van iedereen tijdens het hoogtij van de vroege jazz
* Silicon Valley, niet enkel hoe het in elkaar zit maar de psychologische kant ervan (zowel het positieve – falen is niet falen – als negatieve – die ongebreidelde prestatiedrang; en het idee van een startup niet als een idee maar als een experiment om een goed idee te vinden)
* Truthiness, coherentietheorie van de waarheid, immunisatiestrategieën, waarom de waarheid niet altijd de best beargumenteerbare positie is enz. Dus waarom mensen geloven wat ze geloven, hoe kennis in elkaar zit, en hoe dat verklaart waarom het publieke forum soms zo'n boeltje is, en dit is het belangrijkste: waarom dat *onvermijdelijk* zo is (immunisatiestrategiëen vind je niet alleen bij pseudowetenschappers, het is deel van elk kennisapparaat)
* De wetenschappelijke praktijk als sociologisch studieobject
* Waarom de gezondheidswetenschap zo'n boeltje is (over slecht studieopzet, studies die veel te snel omgezet worden in aanbevelingen, de invloed van de farma-industrie, de krantencultuur om zulke dingen op te blazen maar ook hoe wetenschappers op zoek naar fondsen steeds vaker dat spelletje spelen)
* Zijn alle grote ontdekkingen al achter de rug? (Over allerlei misvattingen die mensen hebben over de wetenschap, en tonen hoeveel nog te ontdekken valt via allerlei anekdotes.)
* Intelligentie, en wat we daarover weten
* Falen (bonuspunten als ik een rist aan anekdotes weet te verzamelen van bekende mensen met dipjes in hun leven -- en de meeste van hen hebben dipjes achter de rug van meerdere jaren)
* The world of internet scammers (wie, wat, hoe, waarom)