Weinberger spreekt niet over hoe tags werken op de gemiddelde nieuwswebsite. Het antwoord is, helaas: niet. Tags werken best als het "folksonomies" zijn en dan bovendien nog het best op grote schaal gebruikt worden: inconsistente en onregelmatige ingave van tags is niet erg als zo enorm veel mensen taggen dat het aggregaat sowieso handig wordt, en omdat er zoveel mensen taggen vind je bijna nooit tags die naar amper één of twee artikels doorverwijzen. Gezien die voorwaarden dus niet vervuld zijn voor de meeste nieuwswebsites, moet je ofwel teruggrijpen op meer traditionele taxonomieën (zoals de NYT) ofwel met iets nieuws komen (hetgeen ik voorstel).

Ook een intermezzostukje in "tags just don't cut it": "Have you ever used wikipedia?" waarin ik duidelijk maak waarom de analyses van Weinberger in belangrijke mate onvolledig zijn en dus zijn adviezen ook met een korreltje zout te nemen. Dat kan geïllustreerd worden door wikipedia.
Wikipedia doet prachtige dingen door interlinking en door zich niet te laten binden door "the second order" en haar plaatsbeperkingen enz, door ook de inhoud niet in strikte categorieën te willen steken… maar!
- mist kansen: bv. biografische informatie wordt niet gestructureerd ingegeven, wat betekent dat lijsten (bv. van alle filosofen) manueel onderhouden moeten worden, en omdat de informatie plaintext is, is het ook moeilijk om er leuke dingen mee te doen (bv. tijdslijnen maken) zonder te moeten parsen.
- leunt op manueel werk voor veel zaken die anders te automatiseren zouden zijn, bv. men moet expliciet aan filosofische artikels onderaan een gedeelde kader toevoegen die aanduid dat dit in het filosofiegedeelte hoort. En in die kader vind je nota bene een zeer traditionele indeling terug van de brede stromingen en topics binnen de filosofie, die niet zomaar is ontstaan uit het willekeurige, maar het harde werk is van medewerkers van wikipedia.

Hetgeen waarin we Weinberger wel moeten volgen is dat we de structuur van ons domein goed moeten bekijken en eerst goed wikken en wegen voor we overhaast structuur aanbrengen -- structuur die ons domein soms kan mutileren eerder dan het mooi op te delen.

Maar in een wereld waar alles miscellaneous is, kan je nog altijd het verschil maken door wél na te denken over informatie-architectuur. Zo voegen veel sites balkjes toe met 'related content', of widgets die automatisch relevante informatie zoeken… behalve dat die informatie dus de helft van de tijd helemaal niet relevant is en ook geen diepere verbanden tussen inhoud (x volgt op y, x is een reactie op y, x weerlegt y, …) duidelijk maakt.