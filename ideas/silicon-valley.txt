Een essay over Silicon Valley en de startupwereld

* VC, liquiditeit, IPOs en hoe dat alles de startupwereld verandert (focus op exit: acquisitie of IPO -- eerder dan op iets bouwen voor de lange termijn)
* investeringen vs. leningen, en hoe dat werkt, en waarom dividenden gewoonlijk niks waard zijn (en niet interessant voor investeerders -- zoek blogpost over investment funds in Readability)
* waarom het werkt in Silicon Valley: talentenpoel, attitude/sfeer, grote markt (VS, maar ook SF en buurten zèlf net omdat je die talentenpoel hebt met early adopters)
* fail fast, pivoting, en het idee dat als startup je doel is om uit te vinden waar je mensen voor kan laten betalen, nièt dat je dat op voorhand al exact weet en dan in detail je businessplan uitwerkt. Startups als experimenten.
* Waarom niet in België, waarom niet in Europa? Waarom hebben we uberhaupt zoiets nodig buiten de VS? (er is voor zover ik weet geen hard bewijs dat disruptieve innovatie door startups beter werkt dan innovatie bij de Phillipsen van deze wereld -- en dus geen hard bewijs dat een grote logge machine als het IBBT de verkeerde spelers steunt en subsidieert)
* Distributed businesses: werkt soms, werkt soms niet, maar maakt "Silicon Valley" veel internationaler: Automattic is een goed voorbeeld
* Waarom software? Geen regulatie, mensen en bedrijven kopen voortdurend nieuwe software (niet zoals een gebouw zetten of een auto kopen), bijna geen opstartkosten (een server in een datacenter steken kost al niet veel, maar een "high availability" infrastructuur op poten zetten met de cloud kost nog minder tegenwoordig -- en dan zijn er nog dingen als Heroku die duurder zijn maar die àlle systeemadministratie uit je handen nemen)
 -- nu zie je hetzelfde voor hardware (je kan tegenwoordig goedkoop en in kleine oplage een PCB afdrukken, en prototypes maken van vanalles en nog wat met 3D prints), boeken (Lulu en MagCloud voor druk, en Kindle en ebooks voor digitale self-publishing), de nieuwsindustrie (geen pers meer nodig) en een aantal andere industrieën.
* Ander belangrijk punt: hacker culture, en de bereidwilligheid van programmeurs om voor bijna niks te werken en hun sociale leven opzij te zetten voor een leuk project. (Ter vergelijking, toen ik voor Apache werkte was dat ook een enthousiaste groep, maar op misschien Bram Souffreau na denk ik niet dat er iemand anders in de bende zat die veel meer dan 40 uur per week werkte.) Je hebt wel die hele cultuur van angel investing etc., maar als je mensen vanaf het prille begin een ingenieursloon moet uitbetalen en een normale werkomgeving moet presenteren... dan lukt het niet. Dus je moet mensen iets in de plek kunnen bieden: werken met gelijk welke technologie die je wil zelfs al is ze onbewezen (zo is node.js populair geworden), werken aan harde problemen, werken aan iets boeiends eerder dan de zoveelste KMO-applicatie, samenwerken met andere heel slimme mensen, je eigen uren zetten, ...
* bootstrappen, en de 37signals kritiek op startups als geld-verbrandende machines
* cultuur van je doodwerken, en de pros (snel testen of iets werkt eerder dan trouwen met je idee) en cons daarvan (con: als je iets doet dat de wereld verandert, dan kan dat gerust wat langer wachten, en als je een concurrent hebt die aan exact hetzelfde werkt, hoe kan je jezelf dan nog wijsmaken dat je aan iets unieks werkt en dat zonder jou de wereld een betere plaats zou zijn?)
* geschiedenis van Silicon Valley (met wat kleur)
* Het Y-Combinator effect: steeds jongere founders, wat goed is, maar ook leidt tot steeds minder vernieuwende ideeën, omdat iedereen tenslotte maakt wat je uit eigen ervaring denkt dat ontbreekt in de wereld... dus er is een glut aan producten voor mannelijke twintigers met smartphones. (Zie patio over producten voor vrouwen.) De laatste tijd is er een push om verder te denken, en iedereen hitst elkaar op om iets "belangrijks" te doen, dus nu zie je startups in health en onderwijs. Niettemin, er zijn veel andere industrieën die wat disruptie kunnen gebruiken, maar die niet krijgen omdat de makers zich eenvoudigweg niet kunnen inbeelden wàt iemand helemaal anders dan hen wel zou willen.
* Veel goeie startups komen dan ook van oudere mensen; zie "natural startups"
* Het belang van startups als je er vanuitgaat dat bedrijven niet eeuwig zijn, en dat het meer zin heeft om af en toe opnieuw te beginnen dan om een "legacy" bedrijf steeds maar nieuwe werelden in te sleuren (cf. Jarvis)
* Het belang van het internet: met Quora en Hacker News kan je nu op een paar maanden, louter door lui uit je zetel te surfen, meer leren over hoe je een zaak runt en over complexe economische fenomenen, dan de gemiddelde MBA'er. Het is boekenwijsheid, maar hetzelfde soort boekenwijsheid die je hebt, juist ja, na net een jaar op de schoolbanken te zitten voor een MBA.
* De wereld is aan de technologen en het concept van "ideas don't matter" (+ mijn eigen ervaring hierin, in het bijzonder door bij kranten te werken, over hoe het soms wel uitmaakt, maar op een héél specifieke manier)