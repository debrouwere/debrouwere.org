* mensen zoeken altijd naar beste oplossing, maar ondanks het feit dat de VS helemaal anders werkt dan de EU slagen ze er ook in om goed te leven... de meeste mensen toch
* EU kijkt graag in stereotypes naar de VS. Veel SUVs bijvoorbeeld, maar 3/4 daarvan zijn van die monovolumes met grotere wielen... niet bepaald Hummers.
* Brood is hier echt walgelijk.
* Alles is hier gigantisch en alles draait rond grote supermarkten... maar tegelijk is alles wel belachelijk goedkoop. (7 of 9 percent sales tax vs. 21% BTW helpt daarbij wel, maar verklaart zeker niet alles)
* Amerikanen kunnen goed koken, of tenminste, ik heb nog geen moeite gehad om goede restaurantjes te vinden. En ze hebben goeie kaas, goed vlees, fijne groenten, lekkere Californische wijn... Alleen zijn sommige mensen al te snel tevreden met LIDL-achtige producten, "kaas", "vlees", al te zoete Zinfandels, ... En overal horen frieten of chips bij (chips plus een cheese sandwich – ofte een croque monsieur – is hier bijvoorbeeld te standaard)
* Brood valt hier echt niet te vreten en hebben ze in duizenden soorten van walgelijkheid. 12-grain, whole wheat, white, barley, pumpernickel, het mag zijn wat het wil, telkens slagen ze er in om het walgelijk te maken. Het voordeel is natuurlijk dat het brood dat ze hier verkopen zombiebrood is: blijft makkelijk 7 tot 10 dagen goed nadat je het gekocht hebt. Griezelig. En niet lekker.
* Amazon als alleswinkel.
* Noodzaak van een auto.
* In de Midwest is er valse vriendelijkheid en echte vriendelijkheid. En dat laatste bestaat echt en het is flauw als Vlamingen zeggen dat dat maar een pose is. Iedereen heeft hier zijn uiterste best gedaan om ervoor te zorgen dat ik gesetteld ben geraakt toen ik hier toekwam, en ik ben op meerdere kerstfeesten gevraagd bij families die me eigenlijk amper kenden. Iets kan maar fake zijn als mensen geen moeite moeten doen, niet als ze effectief vierhonderd kilometer met jou naar Chicago rijden en daarna bijna uit automatisme je Steak Sandwich betalen vlakbij Midway Airport.