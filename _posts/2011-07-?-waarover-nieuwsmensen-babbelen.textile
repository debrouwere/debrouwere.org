Het duurt altijd even voor ik mensen die vragen wat ik doe, een antwoord kan geven. Ik zeg dan bijvoorbeeld dat ik nadenk over hoe je het dubbele publiek, de mensen die snelle updates willen en hen die alles verteren, kan plezieren, of ik zeg dat ik programma's schrijf en grafische ontwerpen maak om het nieuws meer in context te plaatsen. Wie in de media werkt heeft meteen door wat ik bedoel, want dat zijn problemen waar we al jaren aan werken. Maar de persoon tegen wie ik praat, werkt niet in de media en vraagt "context, hoezo, wat bedoel je?"

We gebruiken misschien geen grote woorden, maar veel van de discussies onder collega's klinken als Chinees voor de gemiddelde nieuwslezer. Maar nieuwsmensen praten over meer dan enkel of commerciële druk de kwaliteit van onze bladen in het gedrang brengt, en voor nieuwsgierige nieuwslezers en studenten journalistiek wil ik ook die andere discussies eens op een eenvoudige manier uitleggen. Ik ga dat doen in een reeksje, elke dag één onderwerp.

Laat ons vandaag beginnen met de paywall-discussie.

...

Vlug overzicht van potentiële onderwerpen: 

* paywalls
* commercialisering en kwaliteit
* wat is nieuws: van de korte update tot het AP-bericht tot long-form; the story as a luxury; news apps; data journalism
* journalistieke competenties, journalist als producer, moet een journalist kunnen filmen en audio-opnames maken, moet een journalist statistiek kennen, moet een journalist kunnen programmeren, is een journalist eerder schrijver of eerder informatievergaarder?
* is print dood, en wat met mobiele applicaties en de iPad?
* hebben we objectiviteit nog nodig?
* De rol van blogs, de rol van de burger
* Aggregatie en curatie: do what you do best, link to the rest
* Wikifying the news: over context, wilfen en topic pages
* Het read-state problem en nieuwssites maken die werken voor news grazers en news omnivores.
* Revaluatie van community journalism en lokale journalistiek (hyperlocal)

...

N.B. Het is belangrijk om het onderscheid nieuwsmensen-journalisten te maken. Onder journalisten zijn discussies over slow journalism, overdadige werkdruk bv. http://www.apache.be/nvdr/2011/04/22/hoe-mediabedrijven-talent-kunnen-aantrekken-en-vooral-behouden/, commercialisering en hoe dat tot fouten kan leiden (Nick Davies), of onder jongere journalisten de vraag of elke journalist eigenlijk zou moeten leren programmeren (cf. OJB, Currybet), of je jezelf serieus kan nemen als je geen spiegelreflexcamera kan bedienen (of: dat het toch godgeklaagd is dat journalisten tegenwoordig zelf foto's moeten nemen en er bijna geen geld meer is voor goede fotografen) en de waarde van het bloggen en een persoonlijk merk zijn.

Nieuwsmensen, waarmee ik bedoel: mensen die journalistieke producten maken, of dat nu een blog, een internetmagazine of een echte krant is, zijn met andere dingen bezig.

--- --- --- ---

Het heeft eigenlijk lang geduurd voor iemand ook maar enig besef had van hoe je nieuws moest brengen op het internet.

Vijf jaar geleden waren de gaande discussies, zo even uit mijn hoofd: 

* de rol van videojournalistiek (moet dat misschien àlle journalistiek vervangen? was één van de vragen die ik al eens hoorde), terwijl nu de discussie opgetild is naar de vraag over de ideale nieuwsmix: kort/lang (cf. MinnPost), het nut van crossmedialiteit (cf. definitions), formeel / informeel, ...
* Vijf jaar geleden was de vraag of blogs überhaupt journalistiek zijn, terwijl we ons nu afvragen wàt we van blogs kunnen leren op vlak van conversaties aanmoedigen, vrij uitlinken naar andere bronnen en zelfs de manier waarop we schrijven (cf. news voice)
* aggregatie was waar iedereen over nadacht, dat wil zeggen inhoud verzamelen van op honderden verschillende sites, en die dan zonder enige commentaar of selectie op je eigen site brengen, in een Planet of gelijkaardig. Denk http://www.nieuws.be — een site die niet noodzakelijk slecht boert, maar waar ook niemand echt enthousiast om is. Omdat die term zo'n vuile bijklank heeft gekregen spreekt men nu over curatie: hoe kan je gebruik maken van àlle mooie dingen die te vinden zijn op het web, daar een selectie van maken die precies op je lezers is afgestemd
* Taggen, iedereen had het over taggen. Nu is er een serieuze discussie aan de gang over alle verschillende manieren waarop je een stuk kan contextualiseren, van categorisering tot topicpagina's (voorbeeld) tot visualisaties.
* Web-to-print en web-first waren de mots du jour, terwijl de vraag die nu gesteld wordt is hoe men elk individueel medium ten volle kan benutten. Content delen die van verschillende platformen komt, is nog steeds een belangrijk aandachtspunt, maar het is maar een deeltje van de grotere discussie.
* Het hoogtij van de paywall-discussie, terwijl men nu veel praat over alternatieve businessmodellen (zoals non-profits) en het verspreiden van inkomstenbronnen (oa. met evenementen, boeken uitbrengen, apps, ...) en de toekomst van advertenties (meer hyperlocal? meer targeted?)

We hebben nog altijd naïeve discussies, zoals of de iPad de toekomst is van de journalistiek (cf. Nijst), of de Huffington Post dieven zijn, maar het zijn er minder. Nu is het grootste probleem om al die aanbevelingen om te zetten in iets concreets. Vijf jaar geleden wisten we niet wat we moesten maken; nu weten we wat wel, maar betekent nog niet dat het realiteit is geworden.


=> that's the beauty, grootte doet er toe, maar die grootte hoeft niet van jezelf te komen (al vraagt goed curatorwerk natuurlijk ook een serieuze inspanning)