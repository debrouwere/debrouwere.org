De media in België is een pak braver dan die in het Verenigd Koninkrijk, maar het is niet veel meer dan een kwarteeuw geleden dat onze media een stuk partijdiger was dan in de Anglo-Amerikaanse wereld. In België hebben de tegenstellingen tussen katholieken, socialisten en liberalen er lang voor gezorgd dat elke zuil behalve een eigen jeugdbeweging, gezondheidszorg en vakbond ook zijn eigen krant had, waarbij het bijna vanzelfsprekend was dat pakweg De Standaard de lijn volgde van de CVP, nu CD&V.

In elk land ter wereld vind je eerder conversatieve en eerder progressieve media, maar niet overal zal je kranten vinden die werkelijk de spreekbuis zijn van een bepaalde bevolkingsgroep. In de Verenigde Staten meerbepaald, was men sinds 1930 al aan het evolueren naar een meer neutrale, objectieve journalistiek. <-- NYTimes --> In België en Nederland hebben we dat voorbeeld gevolgd, enkel wat later.

Journalisten die hun best doen niet elk stuk tekst met hun eigen mening bij te kruiden: wat een verademing. Maar niet iedereen is overtuigd. Objectieve journalistiek heeft een aantal nieuwe tradities met zich meegebracht, zoals woord-wederwoord. <-- meer hierover --> Wat blijkt: je kan die journalistieke gereedschapskist heel soepel aanwenden om tòch je eigen mening in een stuk te verwerken. <-- voorbeeld, bv. alleen al door iets te schrijven over X maak je het een topic --> Meer zelfs, de gereedschapskist dekt je slinksheid met liefde toe. <-- voorbeeld over the fake mean, bv. creationisme --> <-- voorbeeld over partijkaart als dooddoener van een journalistieke carriere... maar toch stemt elke journalist -->

<-- gebrek aan vertrouwen in journalisten, jaar na jaar erger; mensen als Jay Rosen onderzochten waarom en wat er aan te doen -->

Nu zou je journalisten kunnen vragen om te beloven, te zweren dat ze die truken van de foor links laten liggen. Maar mensen zijn mensen, en het grote probleem is net dat die retorische kwinkslagen zo verdomd naturel aanvoelen, zodat journalisten soms van zichzelf niet weten dat ze het neutrale pad hebben verlaten. En wij als lezer ook niet, tenzij we goed opletten.

Maar met de komst van het internet en alle dubieuze informatie die je daarop kan doorbladeren, zijn we alerter geworden: informatie evalueren op echtheid en vertekeningen is de tweede natuur geworden van elke computergebruiker. En daarbij hebben we ook gemerkt dat de soms sterk gekleurde artikels die je op een blog leest, best informatief kunnen zijn, omdat je wéét wie de schrijver is en wat hij wil bewijzen.

En zo maakte Rosen de klik: objectiviteit kan niet, neutraliteit is waanzin, laat journalisten maar schrijven wat ze willen, zolang ze transparant zijn en ons in klare bewoordingen zeggen wat hun invalshoek is en "where they're coming from".

---

news voice, (in)formaliteit en het onderscheid tussen analyse, berichtgeving en columns. Waarheid vs. neutraliteit.