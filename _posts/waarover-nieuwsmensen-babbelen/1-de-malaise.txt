### Het einde van een economisch model ###

* De feiten (surveys etc.) en de impact in de UK/VS (sterke lokale kranten en televisiestations met een bijna-monopolie) versus Europa (kleinere advertentiepot, meer concurrentie)
* advertenties werken niet meer (branding in print; werkt niet online -- we storen mensen eerder dan ze te helpen)
* het einde van schaarste, glut (Carr)

Maar het einde van schaarste is niet de enige uitdaging voor uitgevers. Zelfs voor het web was de enige manier waarop kranten konden overleven door het samenbundelen van een hele hoop informatie – afhankelijk van de publicatie, een selectie uit: cartoons, het weer, de tv-gids, annonces, een evenementenkalender – en een hele hoop verschillende secties zoals sport en buitenlandberichtgeving, en je moest je vooral niet te veel vragen stellen bij welke pagina's het meest gelezen werden en welke het minst. Cross-subsidiëring heet dat: de winsten van één product (of deel van een bundel) gebruiken om iets anders in leven te houden.

Het web is moeilijk voor nieuwsmakers omdat ten eerste die cartoons en dat weer en die tv-gids nu elders te vinden zijn, maar ten tweede ook omdat elk artikel nu een eigen klein product is, en mensen helemaal niet langer geïnteresseerd zijn om voor zo'n grote bundel te betalen.

### Oude reuzen ###

Bedrijven hebben de neiging om te groeien. Winstgevende bedrijven nog meer. Elke werknemer die meer opbrengt dan hij kost is tenslotte een goeie werknemer, zelfs al is die winst maar een peuleschil. Dus de advertentiewerving gaat van vijf naar twintig. Om die nieuwe bijlagen te produceren komen er meteen tien journalisten bij. Met zoveel mensen kan je bijna niet anders dan een Human Resources departement op te richten, en misschien best ook iemand inhuren om computerproblemen op te lossen. Misschien wat managers om al dat nieuw volk goed te begeleiden. Bedrijven groeien om meer winst te maken, maar bedrijven groeien soms ook gewoon omdat ze kunnen.

Toen de media in de jaren 70 en 80 haar hoogdagen beleefde, hebben we tankers gebouwd: gigantische mediabedrijven die dan vaak op hun buurt nog eens de kleinere vissen hebben opgeslokt, om nog sneller te groeien.

Nu het wat minder gaat en mediabedrijven minder winst maken of zelfs verlieslatend zijn, zijn al die werknemers wat vervelend. Ze kosten geld, ja, dat is waar. Maar ze maken een bedrijf ook trager. Probeer maar eens om duizend man te zeggen dat ze vanaf nu de dingen anders moeten doen om bij de tijd te blijven. Niet makkelijk.

Komt daar nog eens bij dat de digitale revolutie ons niet alleen het web heeft gegeven maar ook allerlei andere software die ons toelaat om diezelfde krant uit te brengen met minder ontwerpers, minder technici, minder verkopers, kortom met minder hulpjes allerhande. Maar de eerste baas die gewillig zijn departement kortwiekt om efficiënter te werken moet nog geboren worden. Het resultaat? Bij de meeste kranten maken journalisten ergens tussen de vijf en de vijftien percent uit van de werknemers. Al de rest zijn hulpjes. Verbaast het je dat bedrijven die voor elke productieve kracht vijf ondersteunende krachten nodig hebben, dat zo'n bedrijven niet haalbaar meer zijn?

* Makers Ratio (ondanks besparingen)

* aggregatoren en externe links: sommige apps om bezorgd over te zijn (zoals Flipboard) maar de meeste aggregatoren zijn tegenwoordig sowieso al naar een intelligenter model overgestapt, waarbij ze waarde toevoegen en teruglinken naar de oorspronkelijke bron ipv. te herschrijven

* De opkomst van de Nieman Lab-generatie, een nieuwe hoop (zij het vooral in de VS) -- inleiding in andere delen