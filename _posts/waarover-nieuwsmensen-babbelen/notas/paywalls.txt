(losse paragrafen, moet nog nadenken over precieze structuur van het stuk)

De paywall-discussie leeft vooral in de Anglo-Amerikaanse wereld, maar bij ons sijpelt ze ook door: moeten mensen online betalen voor nieuws, en willen ze dat wel nog?


Vroeger kon de krant aangeboden worden als een mooi bundeltje van artikels van alle slag, zoekertjes, advertenties, en meer. Bepaalde stukken van die krant waren (en zijn nog altijd) héél duur om te maken, maar dankzij een aantal makkelijke inkomstenbronnen, hetgeen ze in het Engels _cash cows_ noemen, was het mogelijk om de verlieslatende delen van de krant toch te financieren.

Maar tegenwoordig gaan we voor zoekertjes bij 2dehands.be of kijken we op eBay, en annonces gebeuren op Facebook in plaats van in de krant. En eerder dan alle artikels te moeten slikken uit één krant, kan je nu proeven van het beste van zoveel verschillende media als je wil, uit binnen- en buitenland. Dat heet het ontbundelen van de krant, en het leidt tot heel wat kopzorgen bij de mediabonzen: andere organizaties zijn met de winstgevende delen uit de bundel gaan lopen, en zij blijven over met journalistiek, een product waar mensen tegenwoordig — of misschien altijd al, zonder dat we het wisten — notoir weinig voor willen betalen.

We moeten evenwel meteen een belangrijk onderscheid maken. Heel wat bedrijven maken winst op vernuftige manieren die soms de verbeelding tarten, en waarbij hetgeen dat wij denken dat het hoofdproduct is, verlieslatend blijkt te zijn. Zo worden printers gewoonlijk met verlies verkocht, maar inkt is uitermate winstgevend. Zo heeft de XBOX spelconsole Microsoft miljoenenverliezen bezorgd, maar uit de spelletjes kan je veel winst halen. Zo'n verlieslatend product dat een markt doet ontstaan voor andere, zeer lucratieve nevenproducten, noemt men een _loss leader_. En de nieuwsindustrie maakt daar al zeer lang gebruik van: mensen lezen graag nieuws, willen er evenwel niet veel voor betalen, maar eens je de aandacht van mensen vasthebt kan je een ander winstgevend product verkopen: advertenties. Zonder journalistiek, de _loss leader_, zou niemand zoveel aandacht besteden aan je blad, het zou zoals elk onnozel reclameblaadje zijn dat je meteen weggooit op de papierstapel.

Loss leader-strategieën zijn slim, maar ze werken enkel als je als bedrijf de controle kan behouden over zowel hoofd- als nevenproduct. Met advertenties lukt dat: niemand kan jouw artikels pikken, er zèlf advertenties bijplakken, en dàt dan verkopen — dat is diefstal en copyright-schending. Maar online is dat al wat moeilijker: applicaties zoals Flipboard, Instaper en Readability zuigen de inhoud uit websites en geven ze op een elegante, reclameloze manier weer in hun eigen omgeving.

En niet heel het businessmodel van kranten was gebaseerd op loss leaders. Veel stukjes van de bundel konden perfect als losstaand product bestaan, zoals zoekertjes, en de enige reden dat het zo lang geduurd heeft voor die inkomstenstroom van kranten werd afgepakt, is omdat papier zo duur is. Eens het web populair werd, eind de jaren '90, kon iedereen met wat programmeertalent een website op poten zetten die kon concurreren met de diensten van een krant. En printerfabrikanten zien af van allerlei generische of namaak inktcartridges: iemand anders snoept winst van hen af, zònder zelf printers met verlies te moeten verkopen.

In dat geval, wanneer in een bundel van losstaande producten het ene het andere bekostigt zonder dat beide echt deel vormen van een noodzakelijk geheel, en zonder dat beide gecontroleerd worden door een enkel bedrijf, spreken we van cross-subsidiëring. En cross-subsidiëring is gevaarlijk. Iemand anders kan exact jouw onderneming kopiëren, maar alle verlieslatende delen schrappen, vervolgens met jou concurreren op prijs, waarbij je niet kàn winnen, want die verlieslatende aspecten van je onderneming, in ons geval de journalistiek, zijn deel van je identiteit, zelfs de kern ervan.

De uitdaging voor kranten is dus om terug goede _loss leaders_ te vinden, en andere manieren waarop ze bijproducten kunnen exploiteren op een manier waarbij de krant zelf een meerwaarde toevoegt aan dat bijproduct in plaats van een blok aan het been te zijn. Zo is De Standaard stijlgids heel populair. Iemand anders, ikzelf bijvoorbeeld, zou gerust een gelijkaardige stijlgids in elkaar kunnen flansen en er misschien zelfs voor zorgen dat die het niveau van die van De Standaard benadert — maar wie vertrouw je, onbekende ik, of het prestigieuze merk De Standaard. Moest die krant je melk proberen verkopen, dan werkt dat niet. Maar voor boeken wel. En sommige kranten experimenteren met workshops, waarbij ze lokale bedrijven instructie geven in sociale media of schrijven voor online, en dat werkt omdat kranten heel snel veel mensen kunnen bereiken, en omdat mensen weten dat hun lesgevers ervaringsdeskundigen zullen zijn. Daarvoor betaal je graag iets extra. Of ikzelf: ik verdien geen cent met mijn blog, je kan alles gratis lezen, maar ik kan het aantal werkaanbiedingen die ik als gevolg van mijn blog heb ontvangen al niet meer bijhouden.

Het grote dilemma voor kranten is dan ook of ze willen dat mensen betalen voor wat volgens het boerenverstand het kernproduct is, namelijk de journalistieke arbeid, dan wel of ze nieuwe, creatieve manieren willen bedenken om nevenproducten en loss leaders in te voeren. Soms kan je allebei combineren, maar soms ook niet: als mensen online moeten betalen voor je journalistiek, krijg je veel minder gratis reclame van sociale netwerken zoals Facebook en twitter, waardoor je merk in waarde kan zakken, waardoor je minder aantrekkelijk bent voor adverteerders en waardoor minder mensen zullen grijpen naar jouw nevenproducten als een stijlgids. Anderzijds is het bitter om al die goeie journalistiek te moeten betalen met nevenproducten. Het lijkt wel zakelijke hocus pocus. Daarom houden sommige uitgevers het been stijf, en zeggen: nee, bij ons betalen mensen voor de dingen die er toe doen, de _inhoud_.

Nieuwsproducenten die kiezen voor een paywall zijn niet meteen stom, maar ze moeten plots heel nieuwe oplossingen uitdenken voor problemen die ze nooit hebben gehad, zoals een kleinere abonnementenbasis, en de nood om mensen tot op je site te lokken en ze te verleiden een abonnement te kopen, als ze je merk niet eens kènnen omdat niks gratis te bezichtigen is. Als je die problemen niet oplost, dan creëer je een muur voor klanten — vandaar _paywall_ — die je de dieperik in kan storten.

Tot nu toe zo goed als de enige krant die goed heeft nagedacht over betalende online-journalistiek is de New York Times. <uitleg> Maar zelfs voor dat sterk merk is niet duidelijk of die aanpak de juiste zal zijn, en een verlieslatend bedrijf terug in betere vaarwateren zal brengen.


paywalls, en scarcity vs. abundance, (de)commoditization [NYTimes op kwaliteit, Hawaiiaans blad door conversatie, anderen door slow journalism] en "wat is premium content", waarvoor betalen mensen (dingen die hun leven vooruithelpen, dingen voor hun werk, sterke nichecontent); unbundling: het einde van cross-subsidization (er kan altijd iemand undercutten die zich enkel focust op één deel van het verhaal -- doch er is een subtiel maar cruciaal verschil met een loss-leader verhaal waarbij het hoofdproduct ofwel de bijproducten -mogelijk- maken, de vraag ernaar serieus doen stijgen of er een belangrijke meerwaarde aan bieden, bv. bij boekenverkoop e.d. door prestige toe te voegen) + de niet-zo-businessgerelateerde opmerking dat de bundel nu het individuele verhaal kan zijn, of een twitteraccount, of ... zodat mensen niet meer verplicht zijn het slechte bij het goede te nemen. // Slecht gerunde bedrijven: niet anders dan in andere sectoren, maar biedt wel kansen voor nieuwe startups of bedrijven die meer als een startup kunnen denken, om te concurreren met de logge bestaande krantenketens. // Je hoort hier en daar dat kranten eBay, of 2dehands.be, of Facebook, of zelfs de iPad of een zoekmachine zoals Google hadden moeten uitvinden ipv. achter de feiten aan te hollen, en terwijl het zeker nodig is om wat meer experimentatie in de media te infuseren, zitten deze goedbedoelde commentaren vaak verkeerd, en nu kunnen we zien waarom: het zijn suggesties om nevenproducten te maken zonder het voordeel van vendor lock-in. // Micropayments en de bewuste keuze (iTunesmodel, maar zelfs dat is per album en je kan er van blijven genieten) vs. het Readability membership model.