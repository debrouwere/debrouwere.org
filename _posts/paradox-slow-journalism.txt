(Vervolg op 'grootte doet er toe')

cf. ook django-nijst.txt

Veel mensen verwachten of hopen dat het de kleine nieuwe startups zijn die de journalistiek overhoop zullen schudden. (http://www.nijst.org/2009/11/15/de-technologie-van-titanics-versus-the-huffington-post/) Ik geloof daar niet in, ook al maak ik zelf deel uit van zo'n kleine startup. De paradox die immers rijst is dat de waarde van een kenniscentrum en van contextuele informatie stijgt naarmate de interrelaties tussen je stukken stijgen. En die interrelaties stijgen naarmate je meer stukken hebt.

En nu is net één van de andere strijdpunten van Apache, waar ik werk, maar net zo goed van andere nieuwe startups, het belang van slow journalism. Weinig maar goede, doorwrochte reportages. Op die manier is de context die je kan geven grotendeels beperkt tot de stukken zelf, want je berichtgeving is te beperkt, en er zitten te grote gaten in om echt ook maar enig soort van centrum te zijn. Een centrum ben je ook niet enkel door je eigen content, een centrum op het web betekent ook dat je een portaal bent naar alle goede andere bronnen op het weg. Nog meer werk voor de journalist, om in zijn artikel alle juiste verwijzingen te plaatsen, of als hij die niet heeft, ze te zoeken.

Hoe kan je dan als kleine vis concurreren met de grote kranten, moesten ze ooit op de context-bandwagon springen?

=> twee uitwegen
    (a) groot zijn (cf. mijn commentaar op Nijst zijn blog)
    (b) een kleine niche kiezen en daarin excelleren
    (c) curator worden

=> that's the beauty, grootte doet er toe, maar die grootte hoeft niet van jezelf te komen (al vraagt goed curatorwerk natuurlijk ook een serieuze inspanning): 

Maar in ons taalgebied komt er eigenlijk niemand in de buurt van wat het zou moeten zijn. http://www.nieuws.be/ is banaal. http://welingelichtekringen.nl/ doet het beter, maar als echte nieuwsbron kan je bij hen niet terecht, het is meer een online magazine waar een aantal belangrijke issues wel aan bod komen, maar itt. de Guardian of de NYT krijg je geen achterliggende context, niet "wat ging hier aan vooraf", geen reporting.

Welingelichte Kringen is bovendien opgesteld volgens het oude Reader's Digest model: je haalt je onderwerpen uit de grote kranten, en je maakt daar een selectie uit plus wat duiding. Het moet beter. We moeten vinden wat belangrijk is, ook al staat het op de meest obscure blog of ook al heeft niemand er al van gehoord. Wij vinden de verborgen juweeltjes, dus wij bepalen waar mensen over spreken op twitter en facebook, in plaats van te kijken welke 'buzz' gaande is en die dan pas (veel te laat!) in onze berichtgeving te verwerken. En we brengen die berichtgeving op onze eigen manier, met een eigen stijl, niet zomaar als droge samenvatting.

http://www.viewsflow.com/ toont wat mogelijk is met de mean-ass combinatie van menselijk inzicht geaugmenteerd met algoritmes, cf. ook http://www.shirky.com/weblog/2009/11/a-speculative-post-on-the-idea-of-algorithmic-authority/)

Of meer traditioneel: om een idee te krijgen hoe zo'n link blogging werkt op grote schaal, lees zeker eens http://www.ordinary-gentlemen.com/2009/12/it-takes-a-village-an-interview-with-patrick-appel/ … en besef dan dat onze opdracht eigenlijk nog eens vijf keer zo groot is.

curating:
http://owni.fr/2010/02/12/towards-the-google-newsroom-a-revolution-for-media/
http://techdirt.com/articles/20100215/0036438160.shtml
http://www.ojr.org/ojr/people/robert/201003/1827/ (hoewel hier nog gesproken wordt over aggregatie, dat is niet meer relevant nu vind ik)

"Nieuwssites blijven nog te veel doen alsof zij de enige site ter wereld zijn waar iets interessants op is te vinden. Dat is wereldvreemd. Miljoenen mensen delen links met elkaar, dat is geen leeg getetter. Het wordt tijd dat nieuwssites dat ook beginnen te doen." (Nijst http://www.nijst.org/2010/03/06/geen-leeg-getetter/)

En niet iedereen is daar zo happig op. Blogs als link ghetto's (http://bettween.com/palafo/felixsalmon)

Of ze snappen het gewoon niet (affaire Zachary Kouwe)
http://blogs.reuters.com/felix-salmon/2010/03/08/link-phobic-bloggers-at-the-nyt-and-wsj/

"The fundamental problem with Kouwe was that when he saw good stories elsewhere, he felt the need to re-report them himself, rather than simply linking to what he had found, as any real blogger would do as a matter of course."
"If there’s a minor news story on a trustworthy wire service, and you think you need it on the blog, then link to it. You add no value by rushing — with “essence of speed”, no less — to get the exact same story yourself. You’re a well-paid full-time journalist at the New York Times; there are surely higher and better uses of your valuable time than going back to rewrite a story which already exists elsewhere."

---------------------

Mijn collega's van De Werktitel zijn hier een paar uurtjes geleden vertrokken. Nog één weekje voor de lancering van onze nieuwe website, en we hebben net de hele zwik eens doorgenomen om te kijken wat goed is en wat beter kan. De layout staat nog niet helemaal op punt, hier en daar een foutboodschap en alles heeft nog wat afwerking nodig. Een drukke week voor de boeg met andere woorden.

We hebben er voor gekozen om de site stelselmatig op te bouwen zodat we rekening kunnen houden met jullie opmerkingen, en omdat we liever iets kleins maar afgewerkt lanceren dan een groot log monster. Eerst de fundamenten, dan de rest.

Eén van die fundamentele bouwstenen is hoe we omgaan met artikels en hun context. Personen die aan bod komen, locaties, hoe artikels zich verhouden tot andere artikels. Ik hou wel van de boutade van Steve Yelvington, een mediabons uit de VS, dat 50% van alle artikels in de mainstream media voor 50% van het doelpubliek onbegrijpelijk is.

Lezers kennen niet altijd de context, de significantie en de voorgeschiedenis van hetgeen je brengt, en als journalist wil je anderzijds ook niet voortdurend in herhaling vallen. Lastig.

Op papier kan je dat dat gebrek aan situering enkel oplossen door hier en daar en verduidelijkend kadertje te plaatsen of toch een paar paragrafen te wijden aan hetgeen je al in vijf andere artikels geschreven hebt, maar op het web zijn er gelukkig meer mogelijkheden.

Dus onze ambitie is om daar beetje bij beetje verandering in te brengen en met tijdslijnen, kaarten, dossierpagina's en zo meer, ons werk beter te duiden. Onze grote droom is dat we onszelf ooit de titel 'kenniscentrum' kunnen opplakken.

Maar kenniscentrum is een vaag begrip natuurlijk. Voor Georges zijn dat zo van die heerlijk lange, doorwrochte dossierstukken. Slow journalism op zijn best.

Voor mij betekent dat in beeld brengen hoe al je artikels zich tot elkaar verhouden en hoe die zich op hun beurt verhouden tot personen, organisaties, locaties en gebeurtenissen.

Voor Bram betekent dat dat we jullie als lezer niet alleen het eindproduct (zijnde een reportage) presenteren, maar ook de documenten waarop we ons baseren, zodat je je in de onderwerpen die je boeien zo lang en zo diep kan inwerken als je zelf wil.

Maar het éne sluit het andere niet uit, natuurlijk. Voor mij zijn dat drie mooie visies, en als er meer zijn dan willen we die graag horen.

Zo, ik ga nog een beetje verder werken. Tot de volgende.

-----------------------

<iets over de paradox: we willen slow journalism, maar anderzijds willen we een kenniscentrum worden>

Op het web hoef je gelukkig niet alles zelf te doen. Met onze goed gelezen rubriek hebben we al getoond dat we niet bang zijn om naar andere kranten, blogs en tijdschriften door te linken, en we zouden daar graag in de toekomst wel iets meer mee doen.

Bij de Huffington Post schrikken ze daar alleszins niet voor terug, soms is hun blikvanger op de voorpagina zelfs een artikel van een andere website waar ze naar doorlinken. Ik weet niet of wij dat moeten doen, maar ik apprecieer wel de achterliggende houding: 't kan ons niet schelen of het nieuws van bij ons komt, dìt is wat je moet weten. En gezien het origineel een goed artikel is gaan we dat niet half gaan overtypen en dan een paar woorden veranderen zodat we het als eigen nieuws kunnen brengen — iets waar de kranten van vandaag anders wel expert in zijn.

Andere mensen halen hun nieuws door te surfen naar sites zoals Reddit of Digg. De bezoekers zèlf linken naar wat momenteel de ronde doet en wat ze de moeite waard vinden om met hun medemens te delen. Zo kan je in een oogopslag een heleboel uiteenlopende, goede stukken vinden op het internet. Heeft een beetje hetzelfde gevoel als doelloos rondklikken op Wikipedia. Je weet nooit wat je nu weer zal tegenkomen en dat is heerlijk. Maar die sites bedienen vooral de Amerikaanse markt en zijn gericht op techies. 't Zou wel leuk zijn om bij ons ook zoiets te hebben, en voor een breder publiek, over meer dan enkel technologie. Al kom je dan weer terecht bij een ander probleem: gewoonlijk hoe breder het publiek, hoe minder hecht de community er rond.