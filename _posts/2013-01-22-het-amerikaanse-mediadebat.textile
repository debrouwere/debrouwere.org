---
language: nl
layout: post
categories:
    - journalism
title: Het Amerikaanse mediadebat
summary: Het Amerikaanse mediadebat is te belangrijk om over te laten aan enkel Amerikanen. Daarom vertaal ik het.
---

De komende maanden komt hier elke week een essay. Niet van mij, maar van Jeff Jarvis en Nicholas Carr en Scott Rosenberg en Alan Mutter en Clay Shirky en zoverder.

Het Belgische en Nederlandse debat over media verschilt erg van het Amerikaanse. Ik heb daar "vroeger al eens over geschreven":http://stdout.be/2010/08/23/two-cultures-in-media-criticism/.

Wij maken ons zorgen over een "gebrek aan kwaliteit":http://www.apache.be/nvdr/2011/04/13/ontmasker-knip-en-plakjournalistiek/, "journalistieke flaters":http://www.apache.be/nvdr/2011/04/13/ontmasker-knip-en-plakjournalistiek/ en "inbreuken op de privacy":http://www.standaard.be/artikel/detail.aspx?artikelid=DMF20121204_00391505. Nu kan je die zelfde discussies gerust ook voeren met Amerikaanse mediamensen, maar dan volgt daar op: hoe doen we 't beter? Zijn er slimmere manieren om nieuws te brengen op het internet, wat zijn de verdienmodellen, wat doen we als er geen kranten meer zijn? Hoe zorgen we dat mensen iets bijleren en niet verdrinken in de informatiestroom, en welke vaardigheden heeft een journalist vandoen vandaag de dag? Proza of data?

Onze discussies houden steek, maar die van over de oceaan evenzeer, en we horen er veel te weinig van. Ik kan dat op mijn eentje niet veranderen, maar ik kan wel een eerste stap zetten. En die eerste stap is om de Engelstalige _future of journalism_ canon te transponeren naar het Nederlands. Wat meer stof tot nadenken in de eigen taal.

Om te beginnen een stuk van "Felix Salmon":http://blogs.reuters.com/felix-salmon/ ("@felixsalmon":https://twitter.com/felixsalmon), financieel journalist bij Reuters, uit 2010: "Journalisten moeten kunnen lezen":http://stdout.be/2013/01/21/journalisten-moeten-kunnen-lezen-door-felix-salmon/.

Dank aan alle auteurs voor hun toestemming, en dank aan de "Knight Foundation":http://www.knightfoundation.org, de "Mozilla Foundation":http://www.mozilla.org/foundation/,  "OpenNews":http://mozillaopennews.org en de "Guardian":http://www.guardian.co.uk. Allemaal willen ze meer innovatie in de online journalistiek en ze zijn zo gek om mij daar dan ook nog voor te betalen. Hopelijk heb je d'r iets aan.