---
title: Waarom hebben journalisten het zo moeilijk met kritiek?
author: Scott Rosenberg
canonical: http://www.pbs.org/idealab/2010/06/why-cant-journalists-handle-public-criticism167.html
---

Waarom vinden zoveel journalisten het zo moeilijk om met kritiek van buitenaf om te gaan? Als atleet ben je daar aan gewend. Als artiest zullen critici je regelmatig vloeren. Als politicus verwacht je geen medelijden van commentatoren en sinds kort van bloggers. Als zakenman kan de markt je op elk moment straffen.

Telkens leert de ervaren professional om te gaan met kritiek. Maar opnieuw en opnieuw worden we getrakteerd om een triest spektakel wanneer "gedistingeerde reporters zichzelf verliezen als hun werk publiek wordt aangevallen":http://news.yahoo.com/s/ynews/20100615/pl_ynews/ynews_pl2616 – net zo met "columnisten die sneren naar de feedback die ze krijgen van lezers in slecht gemodereerde reacties op het web":columnists sneering at the feedback they get in poorly moderated web comments.

Clark Hoyt eindigde net zijn termijn als de _public editor_ van de New York Times, ook wel gekend als de ombudsman, en publiceerde voor die gelegenheid een "afscheidscursiefje":http://www.nytimes.com/2010/06/13/opinion/13pubed.html waarin hij de reacties omschrijft van journalisten van de Times op zijn werk. Het hele proces waarbij het publiek kritiek kan uiten over de krant, in diezelfde krant, die journalisten ontmoedigt en vervreemd. Journalisten zien zichzelf typisch, en met recht, als waakhonden die hoge ambtenaren, zakenleiders en andere publieke figuren het voor aan de schenen leggen om iedereen eerlijk te houden en ter verantwoording te roepen. Maar verbazend genoeg vinden heel wat journalisten het nog altijd moeilijk om te accepteren dat ze _zelf_ soms verantwoording moeten afleggen.

Eén passage in de column van Hoyt vond ik bijzonder inzichtelijk als kijk op de psyche van de werkende journalist vandaag de dag: 

bq. Journalisten van de Times zijn verbazingwekkend eerlijk, zelfs wanneer men hen pijnlijke vragen stelt die ze liever zouden vermijden. Natuurlijk houden journalisten er niet van om publiekelijk aan de schandpaal genageld te worden, niemand houdt daarvan. Eén schrijver, geschokt door een besluit van mij vertelde me, als je dat zegt dan moet ik mezelf van kant maken. Ik zei, nee, dat hoef je niet. Wel, zei de schrijver, ze zullen me naar het ziekenhuis moeten voeren. Ik schreef wat ik wou schrijven en niemand zijn gezondheid was ooit in gevaar.

"Als je dat zegt dan moet ik mezelf van kant maken?" Zelfs als grap suggereert dat zinnetje een dun vel. Zo'n reactie is absoluut ongepast voor een publiek figuur. "Natuurlijk houden journalisten er niet van om publiekelijk aan de schandpaal genageld te worden" zegt Hoyt. Journalisten bekritiseren zo vaak andere mensen dat ze af en toe eens een stoot terug mogen verwachten. Onder alle professionals verwacht je net dat zij kunnen incasseren wat ze zelf zo gretig uitdelen.

# Een cultuurprobleem

Ik zou durven zeggen dat de moeilijkheid die Amerikaanse journalisten hebben met het luisteren naar of reageren op kritiek zijn oorsprong vindt in de pathologische geschiedenis van zelfontkenning in ons beroep. We zeggen "missen is menselijk", toch? Maar journalisten werken vaak in een institutionele cultuur die hen zegt "Wees onmenselijk." "Hou er geen sterke meningen op na":http://www.cjr.org/the_kicker/len_downie_automaton.php?page=all – en hoe dan ook, hou je mening in godsnaam voor jezelf. Neem geen deel aan protesten en hou geen pleidooien. Stem niet; of, als je wel stemt, vertel dan niemand voor wie je stemde.

Journalisten, als goeie soldaten, worden in die cultuur ondergedompeld en accepteren ze. Ze steken hun eigen individualiteit en perspectieven in de koelkast. Hun eigen werk wordt deel van de redactionele "wij", en we leren om naar onszelf te verwijzen als "deze reporter" in plek van met een persoonlijk voornaamwoord. Als iets misgaat met dat systeem waar je deel van uitmaakt, wanneer een klein stukje journalistiek dat je toevoegde aan dat collectieve bouwwerk wordt aangevallen omwille van één of andere fout, dan kan je rekenen op het bouwwerk om je te beschermen.

Dat geldt niet langer. Redelijke kritiek op nieuwsberichtgeving kan nu net zo makkelijk online worden gepubliceerd als het originele bericht, en mensen verwachten een reactie van de publicatie in kwestie. Heel wat redacteurs begrijpen dat deze nieuwe vorm van verantwoording afleggen steekhoudt. Dus de instellingen stellen zich beetje bij beetje open.

Maar heel wat individuele journalisten weten niet wat doen als hen gevraagd wordt een vergissing te verklaren, keuzes te verdedigen en in discussie te treden met hun lezers en critici. Niks in hun professionele leven heeft hen hiervoor voorbereid. Meer zelfs, vaak leerde hun professionele training hen dat al dit gedoe gevaarlijk, onprofessioneel, _slecht_ was. Ze groeiden op met het idee – dat sommige nog hebben – dat de professionele reactie op publieke kritiek erin bestaat om (a) niet te antwoorden; (b) te antwoorden met "geen commentaar – wij staan achter onze berichtgeving"; of als het er écht slecht uitziet (c) je chef zal woordvoerder spelen.

Jammer genoeg betekent dit dat de typische blogger meer ervaring heeft met het omgaan met kritiek – redelijk reageren, geen olie op het vuur gooien en de _trolls_ onder controle houden – dan journalisten in gelijk welke redactie. Dat is volgens mij waarom we regelmatig het soort _freakout_ zien zoals pakweg "die van James Risen van de New York Times":http://news.yahoo.com/s/ynews/20100615/pl_ynews/ynews_pl2616 een tijd geleden (waarvoor hij zich nadien snel excuseerde).

Het syndroom dat ik omschrijf is, natuurlijk, een overblijfsel van een vorig tijdperk. De meeste jonge journalisten die vandaag aan de start gaan hebben een heel andere relatie tot hun eigen werk en hun lezers. En de oudere generatie, waar ik deel van uitmaak, huist heel wat mensen die hebben leren omgaan met de nieuwe realiteit, en hun boot hebben leren rechthouden in ruwe zeeën.

Maar elke redactie heeft een paar tikkende tijdbommen, mensen die ontploffen in een geyser van onoverdacht gescheld bij de minste provocatie. Wanneer dat gebeurt moeten we daar misschien wat begrip voor proberen opbrengen. De volgende keer dat je een ancien ziet koken vanbinnen omdat 'ie zijn werk moet verdedigen of bespreken, denk dan: wat ik zie is geen onbeleefdheid of dwaasheid maar een gebrek aan ervaring.