---
author: Robert Pickard
title: Zoektocht naar een nieuw businessmodel gefnuikt door tunnelvisie
---

De executives in mediabedrijven over heel de wereld dorstten naar nieuwe en alternatieve businessmodellen en elke associatie ter wereld houdt seminaries en conferenties over hoe je die bouwt of ontdekt. Eén probleem: ze weten niet hoe een businessmodel er uitziet.

Als je voorbij de retoriek kijkt, wordt duidelijk dat de meeste mediamanagers enkel interesse tonen in het vinden van nieuwe bronnen van inkomsten. Zelfs de bedrijven die iedereen de hemel inprijst en waar je beter van verwacht, zijn niet veel beter op dat vlak. De reden is eenvoudig: de dominante denkwijze wat businessmodellen betreft, heeft last van tunnelvisie en is te bekrompen om de hedendaagse uitdagingen van de mediaindustrie op te lossen.

Een businessmodel vinden is iets anders dan een inkomstenstroom vinden. Nee, het zijn modellen die de fundamentele logica en elementen omschrijven van een onderneming. Het zijn de fundamenten waarop bedrijven gebouwd worden, dingen zoals competenties, toegevoegde waarde, aangeboden producten en diensten, hoe de potentiële klant er uitziet, relaties met partnerbedrijven en klanten en de operationele eisen van de onderneming. Als die elementen mooi in elkaar klikken dan komt de omzet vanzelf.

Het grootste problem met de businessmodellen waar de media vandaag is niet dat het oude model aan het roesten is maar dat de meeste mediabedrijven nog steeds proberen om negentiende- en twintigste-eeuwse producten te verkopen in de eenentwintigste eeuw. En ze proberen dat te doen zonder na te denken over waarde en het kader waarbinnen die waarde wordt verschaft.

Door de enorme veranderingen deze laatste decennia in technologie, economie en levensstijl  zijn ook de noden van consumenten veranderd, het soort content dat ze willen zien en de manieren waarop ze aan nieuws, informatie en entertainment geraken. Allemaal dramatisch veranderd. Als mediabedrijven die veranderingen in het gedrag en de noden van consumenten niet het hoofd bieden dan mag je nog zoveel piekeren als je wil over _revenue streams_, het zal niet voldoen om de fundamentele uitdaging tegemoet te treden, namelijk dat ons publiek traditionele gedrukte media, radio en televisie achterlaat voor nieuwe providers en distributieplatformen die beter bij hen passen.

De artikels en andere inhoud van traditionele mediaproducten zijn een artefact van een specifieke technische en economische omgeving met specifieke informatienoden en die omgeving bestaat niet meer. Om te evolueren en terug open te bloeien is het cruciaal dat mediabedrijven de fundamenten van hun bedrijf onder de loep leggen en ervoor zorgen dat ze mensen iets waardevols bieden dat bovendien uniek is, anders dan wat andere mediabedrijven doen.

Het aantal technologieën, distributiemogelijkheden en interactieve platformen ons beschikbaar in de eenentwintigste eeuw vereist dat bedrijven hun zakelijke activiteiten steeds meer zien als samenwerkingsprocessen waar het succes van bedrijven afhankelijk is van dat van hun partners, bedrijven en klanten. Op je eentje deze nieuwe economie trotseren – ver weg van de consument – is niet langer een zinnige optie.

Je zal me niet horen zeggen dat bedrijven plotse en dramatische wijzigingen moeten maken in hoe ze zaken doen, maar ze moeten systematisch alle aspecten van dat zakendoen makijken en regelmatig verbeteringen en veranderingen aanbrengen. Men moet zich vragen stellen over wat men aanbiedt, waarom en hoe het aangeboden wordt, en de hele structuur en operatie. Leg je daar op toe en de zal snel genoeg nieuwe winstmogelijkheden vinden.