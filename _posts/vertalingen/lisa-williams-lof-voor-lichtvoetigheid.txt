---
author: Lise Williams
title: Lof voor lichtvoetigheid
canonical: http://lifeandcode.tumblr.com/post/6931421393/in-praise-of-fluff
---

I spendeer blijkbaar heel wat tijd op journalistieke conferenties aan het verdedigen van prentjes van katten.

Ik ben er van overtuigd dat dat soort verhalen – vaak geminacht want grootste gemene deler – zijn precies het soort artikels die een omgeving creëren waarin moeilijke onderwerpen, serieuze onderwerpen het goed doen.

Ik bewonder journalisten zoals "AC Thompson":http://www.speciousspecies.com/ac-thompson.htm. Ik zal nooit van zijn kaliber zijn, maar eigenlijk is dat mijn ambitie niet – want ik weet waar ik goed in ben, wat mij bij geboorte is meegegeven.

Dames en heren, van mij krijg je entertainment.

En? Stiekem?

_Ik geloof in lichtvoetigheid._

Dat was niet altijd zo. Ik ben lang intens gelovig geweest. Ik was er van overtuigd dat als ik streefde naar iets onbereikbaars of het moeilijk had, dat er iemand daarboven met notitieboekje in de hand met een goedkeurende blik neerkeek op mijn inspanning.

Waarom ik niet langer geloof is een lang verhaal, maar op dat moment veranderde er iets.

Geluk, genot en plezier – niet in de verre toekomst maar nu meteen, vandaag – werd veel belangrijker voor mij. Ik begon als stoicijn en eindigde als epicureër.

_En ik dacht, als de hemel op aarde de enige hemel is waar we op kunnen rekenen, dan steken we beter de handen uit de mouwen om die hemel te realiseren._

Dit leidt af en toe tot activiteiten zoals die keer toen ik rapporteerde over de gemeenteraad met behulp van een stel poppen.

En om het terug over journalistiek te hebben – heel wat mensen proberen uit te vissen hoe je een online community kan bouwen rond een nieuwsorganisatie, op hun site en op diensten zoals Facebook en Twitter. Twee belangrijke feiten: een hechte groep ontstaat niet wanneer mensen naar je site komen om met _jou_ te babbelen – het is wanneer ze naar je site komen om met _elkaar_ te babbelen. Twee: dat betekent dat ze nieuwsberichten gebruiken om elkaar aan het denken te zetten, te boeien, te irriteren en vrolijk te maken. Moest je mensen een stroom aan nieuwsberichten van de publieke radio voorleggen en hen vragen om berichten te delen waarvan ze denken dat het een vriend wat blijdschap kan brengen, wat zouden ze delen? Met wie? Iemand die een community wil opbouwen rond een nieuwsorganisatie zou heel wat kunnen leren van de antwoorden op die vragen, een community die niet enkel draait rond lichtvoetige stukken maar evenzeer rond belangrijke kwesties.

Projecten die mensen gelukkig maken vind ik de interessantste. Een programmeerproject dat iets maakt dat mensen toelaat om elkaar wat op te peppen is zeer, zeer interessant voor mij.

Mijn kernpubliek – de perfecte gebruiker voor mij – is iemand met een brak mobieltje die al een eeuwigheid staat te wachten aan een bushokje in de bittere februari-koude. Ik wil dat die persoon zijn telefoon kan bovenhalen en altijd – ALTIJD – iets leuks vindt.

Want soms wil je gewoon iets om blij over te zijn, weet je?

We kunnen het internet gebruiken voor zoveel verschillende dingen. Ik wil het internet gebruiken zodat mensen elkaar gelukkig kunnen maken.