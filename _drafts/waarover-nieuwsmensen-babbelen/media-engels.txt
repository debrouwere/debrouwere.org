Als je een tijdje de Anglo-Amerikaanse journalistieke vakpers leest, word je op den wel duur vertrouwd met alle terminologie die men daar rondslingert. Maar onlangs bedacht ik me nog eens dat het toch een tijdje geduurd heeft voor ik de finesses van het jargon beet had, dus bij deze een kort overzichtje voor wie de Engelstalige discussies over journalistiek wil volgen. (Met een paar noten voor vertalers.)

Er is nog een andere reden om dit te brengen: steeds meer vakgebieden worden overspoeld door het Engels, tot je op den duur amper nog een technische dialoog kan houden in het Nederlands. Dat stoort mij niet en lijkt me zelfs ten langen leste een goeie zaak voor ingenieurs en informatici en biologen, maar andere vakgebieden zoals de journalistiek, rechten, sociologie en economie spelen zo'n centrale rol in onze maatschappij dat het jammer zou zijn moesten mensen op den duur het gevoel hebben dat ze zich over die onderwerpen niet meer degelijk kunnen uitdrukken in het Nederlands, behalve dan voor een soort creole-taaltje te spreken dat half Engels, half Nederlands is. Daarom in deze lijst ook vertalingen voor woorden die vaak onvertaald gelaten worden, zoals "engagement" en "community". 

(vertalingen / connotatie / uitleg van courante Engelse termen)

editor
	afhankelijk van de context: hoofdredacteur of chef (desk editor); sommige weekbladen en studentenbladen volgen de Europese traditie en noemen elke vaste redactiemedewerker een editor.
desk editor
	redactiechef, bv. chef cultuur
senior editor
	redacteur (in contrast met "reporter" of "journalist" or "freelancer" — voor meer gevestigde journalisten)
editor in chief
	hoofdredacteur, voornamelijk in Groot Brittanië, want in de VS zeg je in de regel "editor"
subeditor
	eindredacteur (precieze "rang" opzoeken)
copy editor
	eindredacteur
managing editor
	redactiesecretaris, redactiecoördinator, producer: de persoon onder de redacteurs die de praktische zaken afhandelt en af en toe ook de zakelijke kant behartigt, hoewel dat vaker aan de publisher toekomt
publisher
	de uitgever, in veel gevallen een figuur die aanzienlijk meer in de pap te brokken heeft dan de hoofdredacteur, zeker in de VS
engineer
	in de VS (en in mindere mate de UK) noemen ze alles ingenieurs: de mensen achter de knoppen bij een televisiestation zijn broadcast engineers, de mensen die websites bouwen zijn software engineers 
copy desk
	de eindredactie
fact checking
	feitenchecken
news librarian
	synoniem voor news researcher: meestal de mensen van de onderzoeksdienst, soms als assistent van één specifieke journalist, in onderzoeksjournalistieke projecten
stringer
	een correspondent, maar in de brede zin van het woord (dus niet enkel voor buitenlandreportages): een reporter, vaak niet full-time en soms niet eens een professionele journalist, die regelmatig informatie aanbrengt vanuit één of andere uithoek waar ofwel gewone journalisten niet vaak geraken (bv. de technologiesector)
correspondent
	zoals een springer, maar vaker een professioneel journalist
staff reporter (rarely also called editor)
	redacteur, minder senior dan senior editor
headline, subhead
	kop (krantenkop vermijden want het kan net zogoed op een website staan)
byline, dateline
lede / lead
nut graf
enterprise story
	reportage
feature
	reportage; duidt in sommige contexten op human-interest verhalen of "zachte" onderwerpen zoals lifestyle, en de meest kranten hebben "feature writers"; maar in andere contexten duidt de term louter op het feit dat het een langere uiteenzetting betreft dan een nieuwsbericht
wire copy
	berichten van een persagentschap
broadcast
	televisie en radio, omroep
print
	gedrukt product (kranten en magazines)
CAR
	older term that is what it sounds like: any kind of reporting where a computer helps you unearth facts or produce (e.g. the visuals of) a story; mostly replaced by 'data journalism'
j-school
	opleiding journalistiek, departement journalistiek
paginator
	een grafisch ontwerper die dagdagelijks de krant visueel samenstelt op basis van de huisstijl (vandaar het verschil met "ontwerper")
beat reporting
	beats komen overeen met secties in de krant: onderwijs, de zakenwereld, politiek enzoverder; de metafoor van de "beat" is ontstaan omdat je als beat reporter je eigen wereldje hebt: een hoop bedrijven, mensen, plaatsen, bepaalde nieuwsbronnen en zoverder die je in de gaten moet houden, bijna zoals een agent op patrouille.
reporting
	(geen directe vertaling, vermijd "rapportage") onderzoek, "je taak als reporter", eventueel nieuwsgaring
story budget (esp. in print)
	artikellijst / planning
story
	een stuk, een (nieuws)bericht, een artikel, een reportage (soms: een relaas, een verhaal) kan zowel een korte nieuwsupdate zijn als een lange reportage, al wordt het soms ook specifieker gebruikt om te verwijzen naar artikels waar meer verhaal in zit; story kan ook verwijzen naar een gebeurtenis, je schrijft dan vijf of tien artikels over een groot nieuwsfeit. ("a 25-inch piece about the riot story")
storytelling
	(Wordt gewoonlijk onvertaald gelaten als vakjargon.) Amerikaanse journalistiek is verlekkerd op sfeerbouwen en met kleine details een reportage of profiel tot leven brengen; storytelling is hoe je je verhaal vertelt: narratieve technieken, spanningsboog, sfeerschepping enzoverder -- technieken die de non-fictie en fictie delen
profile
	een profiel (van een persoon of bedrijf), wordt in de VS vaak verkozen boven een interview vanwege de grotere diepgang
metro paper
	Sommige mensen denken meteen aan "krant van een grote stad", maar metro staat eigenlijk voor metropolitan area, en dus voor een krant die een hele regio covert. Dit zijn gewoonlijk kleinere kranten: de reden dat het metro's zijn is omdat geen enkele stad in de omgeving op zichzelf groot genoeg is om een krant te ondersteunen. Een krant die een grote stad covert, pakweg de Baltimore Sun, zal gewoonlijk ook aan de brede omtrek voldoende aandacht besteden, maar in dat geval spreek je veeleer van een metro edition or local edition van een city paper.
flack
	PR-persoon
hack
	reporter
current events
	het nieuws, nieuwsfeiten, actua, actualiteit
a copy
	een kopij, een exemplaar
content
	(naar mijn mening best onvertaald als technisch jargon)
publisher
	uitgever (in het Engels is publisher een brede term, in het Nederlands roept die vaak associaties op met "uitgever van boeken" dus het kan slim zijn om te specifiëren en bv. te schrijven "krantenuitgever" of "krantengroep")
to publish
	publiceren, uitgeven
curation
	curatie (technische term, maar het kan geen kwaad te spreken over het vinden, selecteren en duiden van actua)
long-form
	journalistieke non-fictie, vaak stukken met meer dan 10.000 woorden; als je vertaalt van het Engels kan je gewoon "long-form" gebruiken als jargonterm.
user
	gebruiker
to cover, coverage
	berichtgeven, berichtgeving
engagement, engaging, to engage
	meeslepend, boeiend, je betrokken voelen (maar de Engelse term is ook valide)
audience
	publiek, lezers en kijkers (soms – maar meestal niet – toehoorders)
community
	van breed naar nauw: maatschappij, gemeenschap, omgeving, buurt
entrepreneur, entrepreneurial
	entrepreneur, ondernemer, ondernemend
print media
	gedrukte pers
accountability journalism
	waakhondjournalistiek, journalistiek die publieke figuren ter verantwoording houdt
issue
	editie, uitgave

En een paar buzzwords:

* permalancer: een vaste werknemer die (gewoonlijk om geld te besparen) technisch gezien het statuut heeft van freelancer
* unbundled: het feit dat elk artikel nu los beschikbaar is op het web en mensen minder geneigd zijn om nog te betalen voor een bundel van nieuws, sport, opinie, advertenties en zoverder
* meer zoeken!