### Iedereen kan dat ###

Je denkt misschien dat journalistiek belangrijk is omdat het ons op een nauwkeurige en welbespraakte manier vertelt wat er zich afspeelt in onze wereld. Een soort wetenschap van het alledaagse. Je zou je daarin vergissen. Tuurlijk, het metier van de journalist heeft altijd van enig respect genoten, maar kranten worden gelezen en tv-journaals worden bekeken om een veel eenvoudiger reden: hoe anders komt een mens iets te weten?

En dat verklaart waarom het web de journalistiek zo sterk op z'n kop heeft gezet. Iedereen kan nu publiceren wat ze willen, en sinds de opkomst van Facebook en Twitter kunnen zelfs de meest obscure schrijfsels algemene bekendheid winnen. Dus de journalistiek is niet langer hét venster op de buitenwereld, 't is er louter één van vele.

...

Je moet deze mogelijkheden niet bekijken als "slechte journalistiek", je moet proberen begrijpen hoe ze in de puzzel passen, wat ze goed doen en wat ze slecht doen. Experten die meteen met lezers in contact kunnen treden is goed, want journalisten die vertaler spelen slagen er nogal regelmatig eens in om meer kwaad dan goed te doen. Maar het kan ook een kwaal zijn, want niet iedereen is even goed in het inschatten wie het 'expert'-label verdient, wat de achtergrond is van hetgeen je leest en zoverder. Elke nieuwe publicatievorm heeft voor- en nadelen. Als de nieuwsmedia wil overleven, dan loont het om al die vormen nauwgezet te bestuderen en dan een antwoord te zoeken op de vraag: waar zijn de gaten, waar zou een goeie dosis journalistiek het meeste impact hebben, en hoe moet die journalistiek er dan uitzien om complementair te zijn aan de andere spelers in dit nieuwe landschap?

Tot nu toe hebben journalisten en uitgevers gereageerd met wat infeite niet veel meer is dan een PR-campagne: "luister naar ons, want al die andere informatiebronnen zijn een onbetrouwbare grap." Maar hoe lang zal dat blijven duren, denk je?

...

Wanneer mensen denken aan journalisten denken ze niet aan professionals. Het probleem is dat, hoe zeer de professionaliteit van reporters ook wordt benadrukt, mensen exact het omgekeerde gevoel hebben: journalisten zijn in de regel generalisten die over alles een beetje weten, die in een situatie parachuteren, vlug wat leuke quotes zoeken en dan snel-snel een stuk schrijven. De grote druk die uitgevers op journalisten leggen om te schrijven-schrijven-schrijven helpt niet, maar journalisten kunnen de schuld niet in haar volledigheid doorschuiven. 't Is net zo goed nonchalance, gebrek aan kritisch inzicht en gebrek aan nog maar het minste inzicht in statistiek.

<< warning labels >>

Het probleem is dat de journalistiek vol zit met schrijvers, met daartussen een kleine groep echte reporters.

...

De vraag stelt zich dan, als journalisten niet de experts zijn maar in tegendeel de generalisten, wat is dan eigenlijk de rol van een journalist, waar kan 'ie het meeste bijdragen?

### Schrijvers en reporters ###

Ik wou al journalist worden toen ik in de lagere school zat. Maar mijn grote vrees was dat ik nooit goed genoeg zou kunnen schrijven. Ongetwijfeld kennen veel jonge redacteurs dat gevoel. Nochtans is het een rare gedachtekronkel. Een reporter moet vlot kunnen telefoneren, documenten vinden die ambtenaren, politici en zakenlui verborgen hopen te houden, bronnen cultiveren en informatie persen uit mensen. En als je nieuws herkent, dan verspreid je dat nieuws, via de krant of een magazine of via twitter. En, natuurlijk, als je dat nieuws kan verspreiden in elegant proza dat snel tot de kern komt en ten gepaste tijde mensen boos of triest of blij maakt, dan verdien je een pluim. Maar het neerpennen is de kers op de taart, het transportmechanisme, de essentie zit 'm in de informatie. 

### Speurneuzen ###

### Computerjezus ###

### De producer ###

### Een nieuwe stem ###